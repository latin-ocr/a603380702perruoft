426 Lm. ιι. sacr. Atriam. nr. rorssr. civim.

Quod si Paschalis ΙΙ. dispensationem expetitam non
concessit, non ex defectu id contigit auctoritatis, sed ex
eo quod iudicaverit illis in adiunctis non esse faciendam;
et in hoc ostendit auctoritatem suam.

Atque haec necessario erant diligentius expendenda
ut satis faceremus Nuytz ‚ qui eo adeo abusus est ad tri-
buendum dispensationum ius civili potestati.

Caeterum ex hoc tempore ita invaluit haec disciplina,
ut non aliae sere relaxationes , quam coniugio praeviae a
rom. pontificibus darentur, ut constat ex ea quam inse·
quenti seculo Innocentius 111. Othoni lv. imperatori dedit,
aliisque quas antea recensuimus.

Heic proinde redit argumentum ‚ quod ita instauramus :-
si ad regiam imperialemve potestatem ius relaxandi leges
matrimonium dirimentes spectaret, citra omne dubium prin-
cipes numquam passi fuissent pontifices romanos exclu-
siva ratione illud sibi vindicare, atque eo usi fuissent ,
quandoque in subditorum favorem , multo vero magis in
proprium commodum, spectata praecipue summa inter-
dum difficultate veniae a pontificibus obtinendae, eaque
non rara aperte negata. Atqui tamen numquam nec pro
se neque pro subditis suis eiusmodi iure usi sunt prin·
cipes , sed quoties opus fuit ‚ ad apostolicam sedem
supplices libellos dederunt. Evidens igitur est eos agno-
visse se nec ius istud aliquando habuisse, nec illud re-
giae auctoritati inhaerere. Contrarium numquam evincent
sive Launoius, sive eius gregales atque exscriptores falso
eruditionis apparatu.

Restat igitur, ut si quae datae sunt ab imperatoribus prin-
cipibusque christianis relaxationes ad legitime iucundum
coniugium , aliud eae non habuerint aut habeant obiectum,
quam impedimenta civilia, atque, civiles poenas quae in
transgressores legum constitutae sunt; verum hae numquam
vinculum attingunt circa quod civiles leges nihil possunt.

