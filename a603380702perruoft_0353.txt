cAr. 1. cm. ini-:A roa-EST. civms. Αιιτ. 1. 349

Nihilominus in conscientiae foro et coram ecclesia
eiusmodi coniugia rata ac valida sunt, quandoque etiam
licita; quia quamvis ecclesia improbet inobedientiam iustis
legibus , atque eos damnet, qui debitum obsequium exhi-
bere detrectant legitimae auctoritati; tamen in nonnullis
rerum adiunctis , et iustissimis causis cogitur ea tolerare,
nec solum uti valida, sed etiam uti licita habere. Exinde fit,
. ut interdum iidem coniuges legitime liciteque copulati sint
in facie ecclesiae, et tamen non secus ac fornicarii atque
adulterini coram lege civili spectentur. Contra vero con-
tingit quandoque (quod tamen in statu vere christiano
contingere numquam deberet), ut legitimi in civili foro
coniuges spectentur , qui tamquam concubinarii ab ecclesia
reiiciuntur , cum quaedam nempe leges feruntur contrariae
ecclesiae canonibus , quibus eiusmodi nuptiae irritantur.

Ceterum coniugale vinculum in matrimonio quod ec-
clesia approbat uti validum, firmum manet, non obstan-
tibus quibusvis legis civilis constitutionibus, quia ‚ prout
exposuimus , eae attingere nullo modo possunt contractum
sacramentalem, qui harum legum obiectum esse nequit.

Atque haec est doctrina, quam omnes recte sentien-
tes catholici theologi tradunt, atque ex professo defen-
dunt tuenturque. Nobis satis sit speciminis gratia unum
alterumve commemorare. Id itaque adstruit Bellarminus
impugnans haereticos seculi XVI (4); item Basilius Pon-
tius (5), card. Gotti (6), aliique passim quos recenset Gon-
zalez (7). Verum non est quod plures sive theologos sive
iuris peritos afferamus, quum nobis praesto sit auctoritas
summi pontificis Pii IX„ qui apprime secernens ea, quae

(4) De matrim. cap. xxxn. n. 2. 3. 4.

(5) In tract. De macrim. lib. vl. c. 2.

(6) Theol. scholast. doqmat. tom. XIV. Bonon. 17:34. Dc matrim. loc. cit.
q.vl1.dub. 1. ς. 3. n. 22.

(7) In secund. decretal. tit. Χ. cap. 3 In commentario n. Μ.

