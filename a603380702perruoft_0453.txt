mr. ιιι. ns civ.1³orrsr.rnmc. mr. ιιει.. An uun. Amr. 1. 449

est principes infideles neque leges sanxisse ad vinculum
irritandum, neque id efficere potuisse.

Verum, si ita est, dicet quispiam , quo tandem ten-
debant tot illae veterum leges quibus matrimonia nulla
declarabantur? Quid fiet de iurispruden'tia romana, in
qua non pauci tituli de nuptiis reperiuntur?

Eo unice tendebant, ut coram lege haberentur uti nulla
et illegitima coniugia, perinde ac si nunquam fuissent cele-
brata. Ita contrahentes puniebantur, effectibus civilibus
destituebantur, proles ut illegitima habebatur, iure non
fruebatur haereditatis ‚ aliisque privabatur bonis. Scilicet
afficiebant principes legibus suis coniugium mere civile, uti
nunc solet nuncupari, quoad suos externos effectus; at nulla
ratione vinculum ipsum attingebant, ita ut in se matrimo-
nium sive validum redderent, sive invalidum. Ad eum
nempe modum, quo nunc etiam in nonnullis legislationibus
christianorum matrimonium ‚ praescindendo ab actu reli-
gioso, prout loquuntur, coram lege legitimum aut illegi-
timum, legale aut illegale, validum aut invalidum dici
solet. Verum hoc non officit, quominus in interiori conscien-
tiae foro aliquod coniugium , quod nullum seu irritum
,respectu legis habetur, validum in se verumque sit con-
iugium, ac viceversa irritum prorsus sit ac invalidum
illud ipsum coniugium, quod legitimum ac validum est
respectu legis civilis.

Quod si sorte in ipso conscientiae soro irrita quandoque
fuerunt connubia quae a civili lege vetabantur, id non
accidit, ut paulo ante admonuimus, vi civilis legis, sed
vi legis naturalis quam civilis lex declarabat atque sancie-
bat(16);at irrita non fuissent connubia, si ea impedimenta
non fuissent simul naturalia, sed mere civilia. Nulla haec
coniugia etiam fuissent, etsi lex civilis ea non prohibuisset.

(16) Recolenda tamen sunt quae paulo ante animadvertimus circa lianc

declarationem.
11 29

