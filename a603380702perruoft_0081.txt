ων. ιι. nn acci„ rores. consr. uir. mun. mn, aar. iv. ’Π

trariam illorum esse doctrinam, qui contendunt tridenti-
nos canones intelligi posse, immo et debere de potestate
ecclesiae adventitia, quaeque ex principum conniventia
ac favore proveniat.

1v. Cuncta demum rerum adiuncta commentitium plane
eiusmodi placitum excludunt. Siquidem cum tridentinae
synodo interfuerint principum oratores oculatissimi, qui·
que summo studio cavebant ne minimum quid deroga-
retur principum suorum iuribus, aut ea viderentur lae·
di, profecto illico insurrexissent, fuissentque. protestati
contra propositos canones , si deprehendissent ac etiam
suspicati solum fuissent ita illos ambigue constitui, ut
principum originarium ius aut excludi, aut in dubium
revocari videretur. Numquam enim fuissent passi ut ita
adstrueretur, et quidem dogmatice ecclesiae potestas in
dirimentibus impedimentis matrimonii constituendis, si
istiusmodi potestas non esset ei nisi adventitia ex suorum
principum indulgentia ‚ atque exegissent proculdubio ut
in redigenda eorumdem canonum formula fieret expressa
mentio de originaria imperatoris, regum, ceterorumque
principum potestate; ut patet ex constanti eiusmodi auli-
corum agendi ratione, qui de iuribus principum magis
se sollicitos ostendere consueverunt, quam principes ipsi.
Atqui tamen ex tot oratoribus in concilio ne unus quidem
extitit, qui vel mussitaret aut hisceret; quod argumento
est ineluctabili, nondum eo tempore in aulicorum ac po-
liticorum mentem subiisse sententiam nostrorum neoterico-
rum de potestate ecclesiae adventitia in constituendis im-
pedimentis connubia christiana dirimentibus.

At quoniam adversarii tam praefidenter affirmant po·
testatem hanc ecclesiae adventitiam esse ex principum
concessione, agedum adiuncta rei, temporis, loci, ac
personarum inquiramus: proferant quo loco, quove tem—
pore, et quibusnam principibus aut annuentibus aut con-

