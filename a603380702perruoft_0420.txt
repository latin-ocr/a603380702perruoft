416 Lm. 11. secr. Atrum. ni: rorns‘r. elvini.

coniugium solvimus, sed contubernium male coniunctum
dissolvimus et dissociamus (121).»

ln altera vero epistola, nempe 245. quam ad Gualo-
nem episcopum parisiensem idem misit, inter cetera haec
habet: « Nuper cum essemus apud Castrum melitanense,
narravit nobis dominus Stephanus Cancellarius quasdam
nuptias fuisse celebratas in episcopatu vestro contra pla-
citum vestrum , inter quemdam puerulum , et quamdam
puellulam , quum adhuc pene in cunis essent....quibus
auditis rogavit me , ut scriberem vobis quatenus tales
nuptiae aut fieri non permitteretis , aut factas dissolvi
praeciperetis (122).»

Ad hoc ipsum seculum spectat, quod paulo ante at·
tulimus de illegitimo coniugio ab Alfonso Castellae rege
inito, atque ecclesiae solius auctoritate dissoluto, peten'-
tibus regni proceribus.

Ex his , quae hactenus attulimus factis , manifestum
fit ecclesiam iure suo dissociasse coniugia non modo non'
annuentibus, aut assentientibus principibus , sed ipsis
prorsus invitis ac renuentibus; siquidem et ipsi non semel
compulsi sunt illegitima a se inita coniugia disrumpere,
et ob male contractas nuptias poenitentiae fuerunt addicti.
Iam vero si relaxationis ius penes principes stetisset,
nonne secum ipsis dispensassent, totque devitassent in-
commoda, quae ex divortio sibi iniuncto sub excommu-
nicationis poena proveniebant?

Ast prae ceteris eminet sec. xl. labente ac XII. ineunte
exemplum dissoluti coniugii perperam initi inter Philip-

(121) lvonis episcopi carnotensis epistolae. Paris. 1585. in·4.

(122) lbid. Cf. etiam epist. 128. ad Lisiardum suessionen. episc. et alibi
passim.

Atque hic est Ivo ad quem praecipue confugit Launoius ut evincat iuxta
ipsum ad principes seculares spectare impedimenta constituere, ab ilsque re·
laxationem concedere. At istorum fraudem detegit, atque ad nibilum redegit.
ej. card. Gerdilius in op. cit. part. 1. §. ΠΙ.

