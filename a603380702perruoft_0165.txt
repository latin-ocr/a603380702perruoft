CAP. 1v. DE nect.. Po'rsss. SANAN. MATR. IN lun. Aur. 1. 161

lato impedimento, quo vitiatus erat consensus; hic eo
ipso producet effectus omnes quos produxisset si nul-
lum impedimentum extitisset, cuiusmodi sunt verus con·
tractus coniugalis ‚ sacramentum ‚ legitimitas prolis alia-
que omnia, quae legitimum consensum consequuntur.
Nimirum per fictionem iuris ecclesia impedimentum ita
tollit, ut illud sustulisse in actu ipso dati consensus
censeatur3 adeoque physicus ille consensus eos parit ef-
fectus quos ideo tantum parere non poterat, quia mo-
raliter nullus ac irritus erat ob ecclesiasticum impedi-
mentum.

Alii rem sibi videntur melius explicare cum dicunt ec-
clesiam impedimenta quidem constituisse, sed non om-
nino absolute ac pro quovis casu ‚ sed sibi iudicium re-
servasse de extraordinariis quibusdam rerum adiunctis, in
quibus ea impedimenta non obsint, quominus consensus
suos effectus producat. In hac sententia concipi deberent
eiusmodi impedimenta quodammodo alicui conditioni vel
reservationi, seu exceptioni obnoxia ex ipsa mente legis-
latoris. Id fieri posse a sapienti legislatore ratio suadet;
id vero factum ab ecclesia fuisse argumento esse potest
ipsa ecclesiae agendi ratio , quae matrimonia sanando, ⁴
decrevit in iis casibus impedimentum non obfuisse quo-
minus consensus suos effectus haberet.

Notandum porro heic est, quod cum ecclesia aliquod
matrimonium sanat in radice, non modo declarat consen-
sum validum fuisse, quasi nullum censeatur fuisse im-
pedimentum, sed proprie suam exercet auctoritatem, seu
actum iurisdictionis ‚ quo tamquam legislatrix decernit pro
talis impedimenti casu legem non obstare consensui. Pa-
rum vero refert sive dicatur id efficere ecclesiam per actum
retroactivum , quem vocant , sive per actum praesentem
in ipsa coniugii celebratione. Haec autem ratio explanandi
sanationem matrimonii in radice plenior nobis videtur,

ll 11

