284 mn. 11. sacr. 1. nn rornsr. nectas.

Quae quidem sufficere videntur; ne quis tamen adhuc
ambigat aut haerens animo sit, non abnuimus adiicere po·
sitiva documenta, eaque directa ‚ quae rem plane confi-
ciant. Tale est responsum quod refert Prosper Fagnanus
datum a rom. pontifice ad relationem sac. congreg. con-
cilii his verbis: « Sanctiss. audita relatione congregationis
dixit: si alias parochus vel sacerdos catholicus in pro-
pinquo loco sit, coram ipso et testibus contrahatur; quod
si id commode fieri nequeat, contrahatur coram testibus,
et si fieri poterit, etiam coram notario: factis tamen prius
in utroque casu denunciationibus et aliis servatis ex conc.
(tridentino) servandis (189).» Aliud documentum nobis
suppeditat resolutio sac. congreg. concilii data die 19. Ia-
nuar. 1605. ad episcop. tricariensem omnino conformis de-
clarationi rom. pontificis modo allatae, quae eiusmodi est:
«Si vero parochia in qua fuit aliquando observatum de-
cretum (tridentinum), parocho careat, et cathedralis itidem
episcopo et capitulo habentibus a concilio facultatem alium
sacerdotem ad id delegandi, nullusque alius ibi sit, qui
vices parochi, aut episcopi suppleat ‚ matrimonium va-
let absque praesentia parochi, servata tamen in eo , in
quo potest, forma concilii; nempe adhibitis saltem duobus
testibus. Si vero extent quidem parochus et episcopus ‚
sed nullo constituto vicario, uterque metu haereticorum
lateat, nec ad alterutrum sit tutus accessuS, validum est
matrimonium absque parocho, adhibitis tamen duobus te-
stibus (190).»

In dubio utrum publicatum fuerit nec ne decretum tri-
dentinum in nonnullis Sinarum provinciis resolutum fuit:
«Non inquietandos fideles , qui missionario lonqe absente,

(189) Prosp. Fugnani commentaria in secund. libr. decretal. De soro
competenti in cap. Si clericus n. 58.

(190) Apud Diana Resolut. moral. part. xl. tract. vl. resol. 1. venet. 1655.
pag. 528.

