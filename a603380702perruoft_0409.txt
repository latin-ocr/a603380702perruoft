CAP. 11. DE POTES. PnlNc. rm. cm. MATR. eumer. Aur. 111. 405

mentium nuptias hasce legum auctoritate, iustum cum Iu·
dith matrimonium ineundi potestatem Balduino fecit (104).
Prolatisque in medium tum Nicolai 1. ad Carolum epistola,
tum responso ab Hincmaro regis nomine dato (105), ita
prosequitur Nostius: ex quo satis abunde constat, non
solum pontificem regiam in concedenda vetiti matrimonii
venia potestatem agnovisse, sed tanto gallicanum regem
habuisse in pretio ‚ ut eam quam rex ipse denegaverat,
veniam , numquam et optimo quidem iure impertiri vel-
let (106).

Hic sistamus ‚ atque Launoii eiusque exscriptoris Nestii
detegamus errores ac fraudes. 1. Falsum est Flodoardum
aliquid insinuare, quo potestas dirimendi in foro conscien-
tiae impedimenta regibus tribuatur. Nihil eiusmodi occur·-
rit in hoc scriptore. 2. Falsum est episcopos spiritualibus
poenis communivisse hac in re civiles leges, ut ait Lau-
noius , sed executioni mandarunt decreta X. et xl. Gre-
gorii 11. in synodo romana cap. Si quis virqinem 36. q. 2.

(104) Op. cit. cap. xm. pag. 164 seqq.

(105) Hic tenor est epist. Nicolai Ι. «Balduinum, qui natam vestram sibl
furto contra fas sociavit, quem ideo venerandi praesules ecclesiam in regno
vestro gubernantes vinculis anathematis obligarunt, ad limina apostolorum ac·
cessisse, et ut a vinculis solveretur, atque per nos gratiam inveniret, sedem
adiisse apostolicam. Nos autem non solum eum a vinculis minime absolvimus, aut
in communione nostra recepimus , sed penitus eam praesumptuosam temeritatem
detestati sumus....verum quoniam ad divina se praesidia contulit, amatorum·
que vestrorum Petri ac Pauli apostolorum principum sibimet expetiit afferri
praesidia, non potuimus omittere, quominus ut vestram qratiam perciperet,
apud excellentiam vestram interveniremus. Verum vestram in omnibus prae
oculis babentes dilectionem, quamquam sciamus, et filiam vestram, si libet,
posse vos ei legaliter in uxorem dimittere, et pietatis vestrae gratiam impertiri,
tamen non iussa misimus , sed preces obtrudimus.»

Rescriptum porro Hincmari ita se habet: «ι Balduinus et Iudith iura legum
secularium, quae elegerunt, exsequi studuerunt. Dominus enim noster rex,
‘iilius vester huic desponsationi et coniunctioni interesse non v01u1t5 sed missis
publicae rei ministris, sicut promisit, secundum leges eos uxoria coniunctione
ad invicem copulari permisit, et honores Balduino pro vestra solummodo pe·
titione donavit.»

(106) Haec Nostius, qui ea depromsit ex Launoio De reqta etc. part. u.
(ap. lv.

