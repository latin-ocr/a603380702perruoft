cn. 111. nn acen. POT.1>ISP.1N memmi. mn. Aur. 1v. 1153

originem ducit.‘Affinitas enim, quae oritur ex actu for-
nicario non eam praesefert publicam indecentiam , ac pro-
inde publicum scandalum, quae ex coniugio inter affines
ex legitima copula enasci consueverunt. Siquidem privi-
gnus ‚ privigna ‚ gener et nurus donec matrimonium per-
duravit, novercam, socerum, socrum loco parentum ha-
buerunt; contra vero eum qui fornicatus fuerit cum matre
defuncta, numquam loco patris habuit quispiam; atque
ita¹ porro de ceteris dicatur. Atque haec potissima est ra-
tio, quare summi pontifices in affinitate, de qua disse-
rimus, interdum dispensarint, numquam vero in altera,
quae ex matrimonio legitimo promanat. ’

’ Quin etiam cum veniam concederent ut contrahi pos-
set ceniugium cum eiusmodi affine ob illicitum commer—
cium, opportunis sollicite cautelis ad quamvis hac 'in re
aequivocationem amovendam utebantur (137).
¹* De dispensatione in primo affinitatis gradu collaterali
nil attinet dicere, cum iam quaestionem hanc paulo ante
praeoccupaverimus. Nunc penes theologos omnes ac iuris
canonici interpretes exploratum est ⁵, gradum hunc non
spectare ad ius naturae presse sumptum. Discussa ex utra-
que parte quaestio haec magno animorum aestu quondam
fuit ex occasione , qua , ut diximus, Henricus Vlll.
contendebat nullam ac irritam esse dispensationem sibi
factam a Iulio 11. ducendi Gathar-inam aragonensem ma-
trimonio copulatam cum defuncto eius fratre Arthuro.
Nemo nunc superest qui adhuc ea de re quaestionem aut
dubium moveat.

(137) Quod patet ex recenti exemplo iu causa quadam leodiensi. Nam die 23.
Septemb. an. 1841. cum indulsisset summus pontifex Gregorius XVI. cuidam,

quicum defuncta putativa uxore matrimonium civile tantum, adeoque clandesti-
num et irritum contraxerat, ut cum istius praemortuae filia nuptias celebraret3
simul tamen apostolico nuntio iniunxit, ut notum fieret puhlicis etiam ephemeri·
dibus, si opus fuisset, ne venia ducendi privignam ex legitimo ortam toro con-
cessa videretur; ut ex actis congreg. rom. constat.

