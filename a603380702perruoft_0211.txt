CAP. vl. DE MATR. mnam. INT. SE vm. CUM cun. ΛΒΤ. 11. 207

Quam durum hoc dictu videatur, nemo est qui non
sentiat. Nil mirum proinde si in discrepantes sententias
theologos canonumque interpretes concedere videamus, aliis
propugnantibus valorem coniugiorum de quibus agitur, sive
haec sint mixta, id est inter catholicos et acatholicos , sive
inter acatholicos invicem inita, aut ineunda aliis vero negan-
tibus. Utin re tanti momenti ea qua par est perspicuitate pro-
grediamur hanc methodum consectabimur3 prius auctores,
saltem praecipuos , recensebimus qui pro illorum coniugio-
rum valore pugnant una cum fundamentis quibus suam sul-
ciunt sententiam; deinde commemorabimus pariter praeci-
puos auctores qui contrarium placitum consectantur una
cum rationum momentis quibus innituntur. Crisin denique
argumentorum utriusque partis instituemus, et quid nobis
verisimilius sentiendum sit videatur, aperiemus. Distinctis
paragraphis rem omnem absolvemus.

g. 1.

Illorum argumenta qui pugnant pro valore coniugiorum clandestinorum, quae
sim celebrantur inter catholicos et acatholicos, sive inter solos acatholicos
in locis in quibus publicatum est decretum concilii Tridentini proferuntur.

Haud pauci, ut innuimus, sive theologi sive iuris ca-
nonici periti pro valore certant coniugiorum, quae mixta
dicuntur, aut eorum, quae acatholici ineunt inter se iis
in locis in quibus tridentinum decretum aliquando rite
publicatum est. Eminent inter ceteros Pichler, qui hanc
sententiam affirmat esse communiorem inter Germaniae
scriptores et probabiliorem (10); et reipsa allegat pro ea
Dianam , Gonzalez ‚ Tannerum , Laymann , Stalenum ,
Kugler. Eandem tuentur Pirhing , Marchand, Sporer, qui
alios citat tredecim auctores (11); item Mayr (12); Theo-

(10) candidatus abbreviatus iuris prudentiae lib. lV. tit. 111. n. 4. 5
(11) Theol. moral< ,Dc sacram.
(12) [ur-‘carr ad m. De clami. despons, n. So.

