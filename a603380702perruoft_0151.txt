CAP.111. DE ECCL. Por. DISP. m mr. MATR. mn. ΛΒΤ. IV. 147

praetermissis , quae evidenti sunt argumento illa coniu-
gia per se valere, ac proinde dispensari in eo gradu posse,
id ipsum non minus luculenter evincitur ex conc. aure-
lianensi 111. can. 10. his verbis expresso: «De incestis
coniunctionibus ita quae sunt statuta serventur, ut his
qui aut modo ad baptismum veniunt, aut quibus patrum
statuta sacerdotali praedicatione in notitiam antea non
venerunt, ita pro novitate conversionis, ac fidei suae
credidimus consulendum, ut contracta hucusque huiusmodi
com‘uqia non solvantur; sed in futurum, quod de incestis
coniunctionibus in anterioribus canonibus interdictum est,
observetur; id est, ut ne quis sibi sub coniugii nomine
sociare praesumat relictam patris, filiam uxoris, relictam
fratris, sororem uxoris, consobrinam aut sobrinam, re-
lictam avunculi vel patrui (112).» Ex quibus patet con-
cilium voluisse ut permanerent eiusmodi coniugia in in-
fidelitate contracta, neque dissolvi debere. Igitur gradus
affinitatis inter vitricum et privignam, inter privlgnum et
novercam , relictam fratris, aut sororem uxoris non dirimit
coniugium iure naturae. Quinimo decrevit neque 6556 hu-
iusmodi coniuges separandos, qui licet baptizati in igno—
rantia legum ecclesiasticarum ea matrimonia iam cele-
brassent (113) . Ex his itaque conciliis antiquissimis constat
recte Benedictum XIV. iudicasse primum hunc affinitatis
gradum in linea recta non inducere impedimentum diri-
mens iure naturali, sed positivo, lege scilicet ecclesia-
stica, atque adeo in pontificis romani potestate esse ab
illo dispensare.

Quoad alteram vero decisionis partem qua iudicavit non
expedire tamen quod huiusmodi dispensationes concedantur,
id certe plures eaeque gravissimae causae persuadent.

(112) lbid. pag. 251.
(113) Cf. Pontium op. et loc. cit. cap. XXXIV.

