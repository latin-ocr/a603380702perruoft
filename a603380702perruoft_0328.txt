324 un. 11. sacr. 1. nn rornsr. nectas.

matrimonium ineundi, propter fidei aut charitatis scan-
dalum quod patitur; quod si nullum esse periculum in
cohabitatione viderit, iubeat expectareinfidelem , aut etiam
consulat, si prodesse intelligat.»

Adeo autem firmiter apostolica sedes institit necessi-
tati faciendae interpellationis , num pars infidelis consen-
tiat sine iniuria Creatoris cum parte fideli cohabitare, ut
nullo umquam in casu ‚ cum fieri posset, praetermitti
earn indulserit, ut patet ex solutione ad insequentia dubia
sac. congregationi a propagando christiano nomine nun-
cupatae proposita. Siquidem:

1. Dubium excitatum est: utrum ad effectum matri-
monii dissolvendi iuxta privilegium in favorem fidei a Chri-
sto Domino concessum , et ab Apostolo promulgatum ‚ in-
terpellatio partis in infidelitate permanentis sit de iure
*divino ‚ atque adeo necessaria ‚ ut ea neglecta ‚ nullus
plane habeatur matrimonii dissolvendi locus? An solum
pertineat ad formam iudicialem, nec requiratur , nisi ut
dissolutio licite fiat, praesertim cum aliunde constet indi-
ciis moraliter certis ‚ alterum coniugum nec fidem am-
plecti nec sine contumelia Creatoris velle cohabitare?

Cui dubio respondit sac. congregatio, non esse locum
dissolutioni matrimonii in infidelitate contracti, in casu
de quo agitur, nisi interpellatione praemissa, aut nisi ob-
tenta legitimis ex causis , super interpellatione apostolica
dispensatione.

2. Num sola de religione amplectenda sufficiat inter-
rogatio: utrum scilicet pars in infidelitate remanens velit
converti necne? Quod Thomae Sanchez auctoritate freti
existimant aliqui ex missionariis; an potius interpellatio:
Utrum saltem pars in infidelitate perseverans absque Creato-
ris contumelia cohabitare consentiat, sit quoque essentialis,
et absolute requisita, ita ut illa praetermissa, non solum
non licite sed etiam non valide matrimonium dissolvi queat?

