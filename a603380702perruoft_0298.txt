294 nui. 11. secr. 1. nr: rorasr. nuans„

At mirari desinet, si animadvertat quaestiones de ma..
trimonio infidelium cum tractatione de matrimonio chri—
stiano intrinsecum ac multiplicem nexum habere, tum
relate ad naturam sacramenti, quam infidelium coniugium
induere potest post coniugum conversionem, tum relate
ad ecclesiae potestatem ·, quae leges tulit, tum circa con-
iugia fidelium cum infidelibus, tum denique circa coniu- .
gia, quae in infidelitate inita post baptismum vel confir-
mantur, vel dissolvuntur.

Primo itaque quaestionem agitabimus theologicam ,
quae tripartita esse potest: quaeritur primo an ea sit na-
tura coniugii in infidelitate initi, ut solvi possit: quae-
ritur secundo an et quomodo matrimonium in infidelitate
contractum rationem induat sacramenti post utriusque
coniugis baptismum: quaeritur tertio num ratio adsit sa-
cramenti ex parte fidelis , si. forte alteruter tantum con-
vertatur, vel si ex ecclesiae dispensatione fidelis cum
infideli matrimonium ineat. Exinde fiet transitus ad ec-
clesiae legislationem.

De prima quaestione pauca dicenda supersunt post ea,
quae in praelectionibus nostris constituimus (1). Illic enim
ostendimus tum ex sac. litteris , tum ex sensu traditio-
nali‚ tum denique ex sententia et auctoritate rom. ponti-
ficum , constantique ecclesiae universae agendi ratione ,
nullum posse superesse dubium circa eiusmodi coniugio—
rum, legitima interveniente auctoritate , in quibusdam casi-
bus dissolubilitatem. Disiecimus insuper difficultates quibus
nonnulli sive antiquiores, sive recentiores auctores hanc
ecclesiae doctrinam et praxim impugnare adnisi sunt. Ne
igitur actum agere videamur, haec omnia heic innuisse
sufficiat, praesertim quum nonnihil ex incidenti hac de
re dixerimus in sectione altera libri prioris, dum de ma-
trimonio civili loqueremur, et alia dicenda sint in tertio

(ι) Tract. De matrim. cap. 11.prop.11.

