mr. vn. nn marn. mm). cun rium.. vm. mr. sn. Aur. 11. 341

vimus consertum est; quid nimirum sentiendum sit de con—
iugiis, quae sive inter se sive cum catholicis contrahunt
quidam haeretici ‚ qui licet christiano nomine insigniuntur,
tamen infidelibus prorsus similes aut respuunt omnino
baptismum , ut Quaqueri , Mennonitae, Swendenborgiani‚
aliique eiusmodi; aut qui eius administrationem penitus
de sacto negligunt, ut non pauci inter protestantes aetate
hac nostra, aut invalide illud conferunt ob essentialem
vel formae vel materiae defectum.

Difficilis solutionis quaestio nonest, dummodo in suas
partes dispescatur. Nam si sermo sit de illorum secta—
riorum coniugio qui penitus baptisma reiiciunt, vel qui
vitiata essentialiter forma vel materia illud conferunt, idem
ferendum iudicium ac de coniugiis infidelium, quae va-
lida quidem sunt in ratione contractus naturalis ac merc
civilis ‚ quaeque , ut loquitur Innocentius 111. vera sunt
sed non rata, quia non sunt sacramenta. Cum enim per
baptismi ianuam numquam ingressi sint in ecclesiam,
nulla sacramenta habent, aut habere possunt. Cumque ec-
clesiae subditi per baptismum facti non fuerint, null« ec-
clesiastico impedimento sunt obnoxii, sed solis impedi-
mentis iuris naturalis atque divini detinentur. Si illorum
alteruter ad religionem catholicam veniat, altero in propria
secta permanente ‚ neque absque iniuria Creatoris consen-
tiat cum fideli habitare, poterit auctoritate sedis aposto-
licae illorum coniugium dirimi. Quod si ambo catholici
fiant, ubi mos obtinet, debent suum renovare consensum
in facie ecclesiae ‚ ac benedictionem sacerdotalem recipere.
Dixi: ubi mos obtinet, siquidem iuxta non paucos theo-
logos et antiquum ecclesiae romanae usum, ut suo loco
adnotavimus ‚ ad ratihabendum connubium christianorum,
seu eorum qui ex infidelitate ad religionem christianam con-
vertuntur, sufficit baptismi susceptio per quam anteactum
matrimonium ad dignitatem sacramenti evehitur.

