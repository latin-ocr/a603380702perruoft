mr. iv. ni: acet.. roras. SANAN. nnn. ιΝ ιω). Aur. 1. 159

physicus datus suerit a contrahentibus in ipsa coniugii
celebratione, quamvis ob latens vitium consensus nul-
lus ac irritus suerit, prout moralis est. Etenim si eius-
modi -physicus consensus, licet moraliter irritus, nullo
modo adfuit , matrimonium dici non debet iure irritum
fuisse, sed de facto ac materialiter numquam extitisse .·
quod vero nullo modo unquam extitit, sanari non potest;
esset enim contradictio, ut aiunt, in terminis. Aliis ver-
bis dispensatio in radice locum habere nequit nisi in con-
nubio de sacto inito, quodque uti verum a contrahentibus
spectatum fuerit in actu quo illud inibant (3): alioquin
ipsa deest radix quae sanetur. Hinc coniunctiones forni-
cariae, quocumque tempore perdurarint, numquam ita sa-
nari poterunt : ut enim ait Benedictus XIV. «in copula ma-
nifeste fornicaria nulla est radix matrimonii (4). » Hinc si
ambo contrahentes impedimentum noverant, atque ita mala
fide coniugium inierunt, sanari illud non potest: neque
enim huiusmodi ficti coniuges in actu ipso nuptiarum ve-
rum matrimonium inire, sed concubinatum tegere voluerunt.

Quod si unus e contrahentibus bona fide , alter vero
mala fide se gesserit, coniugium sanari posse videtur;
quamquam non desint qui id negent (5). At si uterque

(3) Diximus in actu: hoc enim saepe inculcat Bened. XIV. qui in op. cui
tit. Quaestiones canonicae et morales ed. venet. 1767. opp. tom. XIII. part. 1.
quaest. 174. coll. 183. et alibi passim haec habet: α Attendendum est ad tempus
initi matrimonii . . . se tractasse tamquam vero coniuges et uti tales habitos
fuisse saitem in initio matrimonii. . . . Ad effectum de quo agitur satis est quod
matrimonium suerit de sacto contractum, et quod intercesserit affectus mari-
talis una cum consensu naturali.»

(4) Quaest. cit. 174.

(5) Ita censent Pontius lib. lv. cap. XXIV. n. 3 seqq. Schmalgrueber in
lib.IV.Decretal. tit. XVI.n.268. De Bcckhu lib. lv.tit. III.§. 3. n.43 seqq. Dens
Theol. ad usum seminar. De matr. n. 119. t. 7. pag. 340. aliique. Nobis satis
sIt verba describere schmalgrueber dicentis ι, α Sed etsi sententia haec (quod sa-
nari possit) admodum probabiIIs sit, sensui tamen ecclesiae et rationi magis
conformis videtur, quae hoc casu requirit novum consensum ‚ et scientiam nulli-
tatis etiam ex parte iIIIus qui antea posuit novum consensum. n Quae tamen
mihi non videntur absolute vera; dantur enim casus contrarii.

