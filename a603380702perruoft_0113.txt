cn. 111. m: 13ch. ronst. msr. IN mr. nnn. nm. ΛΒΤ. 11. 109

lationibus aliisque similibus , quae ab apostolico tantum
nuntio cognosci, expediri, atque agi consueverunt , ma—
num ullo modo apponerent. «Nullam enim , inquit pontifex ,
in huiusmodi rebus facultatem vobis utcumque episco—
pis, etc. competere, aut per huiusmodi absentiam nun-
cii nostri devolutam fuisse aut accrevisse declaramus, et
nihilominus , ne ullus supersit dubitandi aut interpretandi
locus , et ad ulteriorem cautelam, omnem vobis circa prae-
missa potestatem prorsus adimimus, irritum ac inane de-
clarantes quidquid secus super his a quocumque quavis
auctoritate scienter vel ignoranter attentari contigerit (5 4) . »
Quibus ex verbis facile est colligere quaenam summis pon-
tificibus sententia haereat, etiam quum de casibus agitur
in quibus nonnulli exceptionem facere solent in favorem
episcoporum.

Alterum documentum sit Pii vl. Breve datum an. 1 782.
ad archiepiscopum trevirensem, quo damnat ac improbat
edictum caesareum vi cuius mandabatur, ut episcopi di-
spensent iure proprio ab impedimentis dirimentibus. Post-
quam enim summus pontifex asseruit ad ecclesiam spectare
potestatem constituendi impedimenta connubialia, infert
relaxationem ab iisdem impedimentis a solo rom. pontifice
ad coniugium legitime seu valide ,ineundum auctoritate
propria posse concedi, atque his verbis concludit: «Etiamsi
episcopalis auctoritas, ut nonnulli doctores contendunt, ab
ipso immediate Deo procederet, certum tamen constans-
que esse debet , illam auctoritatem non extendi ad faciendas
iure proprio in generalibus ecclesiae legibus dispensatio-
nes sine expressa vel tacita saltem concessione superioris
a quo sancitae illae sunt, potestatis. Fidei enim dogma est,
episcoporum auctoritatem, vel si a Christo immediate ema-
narit , subiectam tamen esse rom. pontificis auctoritati:

(54) Cf, Clementis xl. pont. nux. Epistulae et brevia selectiora tom. 1
pag. 566 seq. Romae 1724.'

