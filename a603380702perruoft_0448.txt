ut mn. 11. sacr.⁴ uram. nn rorsssr. clvm.

Haud, me latet reponi posse, Deum matrimonii natu-
ram proprietatesque determinasse, at simul aliquid quod
ad ipsum vinculum refertur, indeterminatum legi reli-
quisse, adeoque principem nihil quidem statuere posse
contra id quod divinitus sancitum est , at suis legibus
aliquid posse addere ‚ ac naturalem libertatem, ut in
aliis, ita etiam in matrimoniis iungendis restringere. Iam
vero eo ipso quod Deus quaedam indeterminata reliquit,
necessaria esse videtur publica auctoritas quae saltem de-
terminet ac definiat ea quae naturali lege non satis constant.
Quis enim determinet quinam gradus consanguinitatis,
quivis error vel consensus defectus matrimonium dirimat?
Num privatus quisque? ld nemo dicet· ergo ad auctorita-
tem publicam pertinere divino lure dicendum est.

At facilis responsio. Duplex enim vel abipso humanae
societatis initio divinitus constituta est auctoritas, sacra
et civilis; et ipsa rei natura postulat ut hominum socie-
tas duplici hac auctoritate regatur. Iam vero matrimonii
vinculum, ut res natura sua sacra et spiritualis, nulla-
tenus ad civilem , sed ad sacram auctoritatem spectat.
Si quod ergo Deus indeterminatum reliquit, si qua ulterior
necessaria sit legislatio, quae non meros civiles matrimonii
effectus, sed ipsum vinculum afficiat, id omne natura sua
pertinet ad sacram illam auctoritatem , quae Dei nomine sa-
crum ac religiosum matrimonii contractum moderetur, adeo-
que omnis legislatio de matrimonii vinculo aDeo ipso sive im-
mediate sive mediate, per sacram auctoritatem proficiscitur.

Ad haec accedit, quod Deus in coniugii institutione
adumbrare sibi proposuerit, immovero etiam significare
futuram Divini Verbi sui incarnationem , uti declarat
Apostolus (9). Hinc illud ut signum sacrum rei sacrae
instituit, quocirca a nulla humana potestate attingendum.
Hoc vero signum in vinculo praecise constitit seu nexu,

(9) Ephoe. V.

