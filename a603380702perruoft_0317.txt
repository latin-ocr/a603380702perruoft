cn). vn. nn MATR. mrin. cun rinni..vi:1.1nr.sn.inr.11. 313

logorum Benedictus XIV. innixus illis Apostoli verbis 1 . Cor.
Vll. 15. «Quod si infidelis discedit, discedat, non enim
servituti subiectus est frater, aut soror in huiusmodi, in
pacem autem vocavit nos Deus (30).» ἢ
Verum cum ex iure canonico constitutum sit, ut ante
dissolutionem interpellatio fiat a parte fideli, num velit
coniux infidelis ad Christi fidem converti, ac sine con-
tumelia Creatoris secum cohabitare, hac interpellatione
non interposita, nequit fidelis novas inire nuptias, prout
episcopo hac de re sciscitanti responsum est a sac. con-
greg concilii die 23.1an. an. 1603. «Sacra congregatio
censuit ita respondendum, minime posse praedictos ad ve-
ram fidem conversos accipere alias fideles umores, nisi prius
constiterit utrum primae voluerint cum eis permanere vel
non. Quod si noluerint cohabitare, vel si voluerint, non
tamen absque contumelia Creatoris , vel ut conversos ad
mortale ‘peccatum pertrahant, tunc posse alias fideles ac-
cipere uxores. Si cohabitare absque Creatoris contumelia
velint, et absque eo quod conversos ad mortale peccatum
pertrahant ‚ quamvis veram agnoscere fidem noluerint,
non posse conversos alias fideles accipere uxores. Non
sufficere ea , quae proponuntur, nempe loci distantiam,

(3ο) De syn. lib.V1. c. lv. n. 3. et lib. XIII. cap. XXI. Atque hic animadver· .
tere iuverit tres casus esse in iure expressos, in quibus matrimonium infidelium
dissolvitur, altero coniugum ad fidem christianam transeunte primus est, si inii-
delis renuat habitare cum fideli converso, velitque discedere (excepto casu quo
quis utatur iure suo, nempe cum fidelis ante aut post conversionem adulterium
commiserit). Qui primus casus habetur cap. Simili modo‚· cap. Uxor 28. q. 1.
cap. Quanto et cap. Gaudemus. De divortiis. · Secundus casus est, si infidelis
nolit cohabitare sine contumelia creatoris, uticum non audit nomen eius sine
despectu , eius laudes prohibet , domesticos ad defectionem hortatum habeturque
in cit. cap. Simili modo ; cap. Quanto ,· cap. Gaudemus et cap. Infldelis. Tertius
est, si pertrahat ad peccatum mortale, prout pariter habetur in cit. cap. Quanto,-
cap. Gaudemus; cap. Uxor et cap. Idololatria nec non cap. Non solum 28. q. 1.
Haec distinguenda erant, quia necesse haud est ad dissolutionem omnia simul
concurrant , sed satis est ut unum alterumve ex his singillatim occurrat. Cf.Pon-
tium lib. vn. cap. 48. n. 13.

