146 LIB. 11. SEGT. 1. DE Pornsr. nectus.

Verum nunc dubitari non posse videtur de veritate
sententiae, quae negat hunc propinquitatis gradum a iure
naturali vetitum esse, quaeque idcirco affirmat, affinita-
tem dirimere coniugium ex iure tantum positivo ecclesia-
stico, et quod consequens est, posse a pontifice romano in
ipso etiam primo gradu dispensari. Etenim Benedictus XIV.
aperte docet matrimonium in primo affinitatis gradu lineae
rectae iure tantum positivo interdici (108). Et iterum in
causa quadam frisingensi, quae fuit proposita supremae
congregationi ss. inquisitionis de matrimonio ineundo
inter vitricum et privignam , iudicium suum his verbis
emisit: «Non esse dubitandum de potestate pontificis con-
cedendi dispensationem in primo gradu affinitatis in linea
recta etiam ex copula licita inter vitricum et privignam,
et e contra. Non expedire tamen ‚ quod eiusmodi dispen-
sationes concedantur (109).» Et merito quidem quoad
utramque partem, nimirum quoad potestatem qua pollet
pontifex in hoc affinitatis gradu ‚ et quoad negationem
dispensationis.

Et quidem respectu iuris positivi, quo eiusmodi (3011-ν
iugia interdicuntur, ac proinde quoad potestatem pon-
tificis relaxandi in hoc impedimento , utrumque inferri
licet ex antiquorum conciliorum statutis. Etenim praeter-
missis can. 61. concilii agathensis (110), et ean. 30. conc.
epaonensis (111) , quibus etsi expresse prohibeatur matri-
monium cum privigna, cum noverca relicta fratris, re-
lictaque avunculi, praecipitur tamen, ne ante eam prohi-
bitionem contracta coniugia dissolvantur; his, inquam,

(108) De synodo dioeces. lib. lx. c. xm. et passim in Quae-st. canonicis.

(109) Gr. Rigant. comm. in reg. XLIX. cancell. n. 18 seqq. nec non Be·
ned. xlv. De synodo lib. lx. cap. xm. n. 4. ·

(1 ιο) Apud Sirmundum conc. antiqua Galliae. tom. 1. pag. 172.

(111) lbid. pag. 199. Ambo hi canones De incestis nuptiis iisdem ferme ver·

bis exarati sunt. Horum conciliorum alterum celebratum est an. 506. alterum vero
an. 517.

