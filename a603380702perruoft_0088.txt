84 Lm. 11. secr. 1. ns rorasr. sectus.

staS, qua solus, uti ecclesiae caput et supremus hierar-
cha, rom. pontifex pollet.

Efficimus porro, quod proposuimus, non modo ex fa-
ctis atque a posteriori , sed etiam ex rei natura ‚ atque
a priori. Si enim semel constiterit ius istud dispensandi
primatus auctoritati inhaerere , qua rom. pontifices divino
iure gaudent in ecclesia universa, etiamsi ob peculiaria
rerum adiuncta aut vigentem disciplinam nullum huius po-
testatis exercitium reperiremus , non idcirco dubium esse
poterit utrum pontifices id praestare potuerint, si occasio ,
aut necessitas id tulisset, et iure praestiterint ⁴cum eam
potestatem exercere opportunum*existimaverint. Quam ac-
commoda sit haec animadversio ex dicendis planum fiet.

Itaque ut iam ab argumentis in ipsa re insitis exor-
diamur, ea multiplici ex capite peti possunt. Siquidem
exploratum principium in primis est, atque ab omnibus
receptum , eadem potestate legi alicui derogari, qua est
sancita; cum proinde ab ecclesia, et quidem auctoritate
propria, suprema atque independente constituta fuerint
impedimenta christianorum coniugia dirimentia, hoc ipso
constat eamdem ecclesiam posse illis derogare , seu ea re-
movere ac relaxare. Cum vero suprema ecclesiae potestas
in summo pontifice resideat; iam patet posse rom. pontifi-
cem, quemadmodum impedimenta constituere , ita et re-
movere , seu in iis dispensare. ’

Praeterea, catholici omnes uno ore fatentur Christum in
b. Petro apostolorum principe contulisse rom.· pontificibus
eius successoribus potestatis plenitudinem in ecclesiae bo-
num, atque utilitatem. Quocirca si necessitas aut utilitas
postulet, ut in aliquo particulari casu rom. pontifex dis-
penset in aliquo impedimento canonico , nullum potest
subesse dubium , quin ipse hoc praestare valeat.

Tertio nemo inficias ibit, catholicorum causas, quas
maiores vocant, reservatas esse in ecclesia romano ponti-

