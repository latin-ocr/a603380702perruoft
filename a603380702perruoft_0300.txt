296 LIB. 11. SECT. 1. ΒΕ POTEST. EchEs.

fidem convertitur; num scilicet per baptismum coniugium
ad sacramenti dignitatem evehatur. Quamvis vero in libro
priori aliquid hac de quaestione attigerimus, iuverit ta-
men heic plenius eamdem declarare.

Auctores qui de ea disseruerunt in contrarias distracti
sunt sententias; siquidem alii censent per baptismum evehi
reipsa coniugium ad sacramenti dignitatem, alii vero id
prorsus inficiantur. Rursum quoad praxim , nonnulli exi-
gunt ut renovetur amborum coniugum consensus, ut ma·
trimonium ratum habeatur, alii vero id respuunt. Res in
ancipiti versatur, praesertim cum rom. pontifices quae—
stionem hanc dirimere minime voluerint , quamvis non
exigui momenti eir alterutro placito corollaria descendant.

Nos utriusque sententiae sive affirmantis sive negantis
patronos saltem praecipuos recensebimus una cum funda-
mentis quibus utraque nititur opinio , ac dein quid ve-
risimilius censendum nobis videatur, exponemus.

Igitur , ut a parte negante exordiamur , duorum con-
iugum infidelium, cum baptismo lustrantur, connubium
sacramentum fieri sive sola baptismi susceptione , sive
accedente novo post baptismum consensu inficiantur Vas-
quez (3), Pontius (4), Salmanticenses (5), Tournely (6),
Collet (7), Billuart (8), Lacedemon (9), aliique fere omneS,
qui adhaerent sententiae de sacerdote sacramenti matri-
monii ministro (10). Praecipuum istorum argumentum de-
sumitur ex ratione sive natura sacramenti , quod materiam
et formam idoneam exposcit: iam vero hae haberi nequeunt

(3) Dc matrim. disp. 11. cap. V. et tom. 11. in 3. p. disp. 138. c. ⁵.
(4) Lib. 1. c. lxm. 8.

(5) Tom. 11. tract. lx, dub. 3. n. 81.

(6) De matrim. art. 2. conclus. unic.

(7) Cap. 11. n. 278.

(8) Diss. 1. art. 5. q. 6.

(9) Q. 111. art. 3. q. 7.

(10) Inter quos D. Garriene tom. 1. p. 1. cap. 2. n.·149 seqq.

