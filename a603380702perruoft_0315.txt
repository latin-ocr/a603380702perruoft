mr. vn. nn nnn. utrm. cun rium„ vm, mr. sn. aar. 1. 311

dem humo eodemque humore quibus plantae vivificantur,
altera crescitet foecundatur ‚ quia capax est ‚ altera arescit,
quia mortua estet infoecunda. Ex duobus quibus uno eo-
demque actu confertur absolutio, alter gratia vivificatur
sacramentali, alter vero nequaquam, dispositionis eius-
dem defectu3 et ita porro.

Quum vero istae praecipuae sint difficultates quibus
haec thesis urgetur, nec tamen eisdem quatiatur, iure
colligimus hanc ceu veriorem admitti posse.

Ast quid sentiendum de matrimonio eorum infidelium
ex quibus alter fit christianus et baptizatur, altero con-
iuge in infidelitate permanente; evadet ne ex parte con-
versi sacramentum eiusmodi coniugium? Resp. Neqative,
quia alioquin non posset ullo in casu dissociari; attamen
certum est , quod si infidelis post aliquod tempus nolit
amplius cum parte fideli sine iniuria Creatoris cohabitare,
possit coniugium solvi, ita ut fidelis novas valeat contra-
here nuptias. Adeoque dispar est ratio inter eum , qui le-
gitima interveniente dispensatione, matrimonium contrahit
cum infideli, et eum, qui ex infidelitate ad fidem con—
vertitur. Illius enim coniugium est plane indissolubile ,
istius vero matrimonium dissolvi potest, adeoque nequit
in isto sacramenti ratio agnosci. Verum haec clariora eva-
dent ex iis, quae in'insequenti articulo mox dicturi sumus.

ARTICULUS 11.

Quaestio expenditur iuridica de potestate ecclesiastica in MatrImo-
nia infidelium post unius vel utriusque coniugis conversionem ,
nec non in Matrimonia fidelium cum infidelibus.

Quemadmodum tripartita fuit quaestio theologica de
natura matrimonii ante et post utriusque vel alterutrius in-
fidelis coniugis baptismum, ita etiam erit tripartita quaestio
iuridica quam modo subnectimus de ecclesiae hac in re
potestate ac legislatione.

