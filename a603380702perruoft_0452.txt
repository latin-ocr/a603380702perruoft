448 tm. 11. sacr, Atrans. nn rornsr. civim.

ciente enim idea quidpiam fieri nequit aut tentari. Porro
haec idea irritationis vinculi coniugalis destituti omnino
erant principes infideles. Haec enim idea de irritatione
foederis coram Deo et in soro conscientiae tota christiana
est. Veteres ne suspicati quidem aliquando sunt, aliquem
actum conscientiam maculare ac sontem coram Deo effi-
cere, qui eum poneret et quidem occulte ‚ ex eo quod
impingeret in legem a principe sancitam. lam vero si
exerceretur connubium quod irritum quoad vinculum est,
profecto omnes hi actus totidem essent peccata , quae reum
illum constituerent qui eos poneret; contra vero honesti
ac liciti evaderent si vinculum esset legitimum. Numquid
de hoc cogitarunt unquam humani legislatores? Praeser-
tim cum sub paganismo 'pervulgata esset persuasio for·
nicationem per se licitam esse ‚ aut saltem indifferentem,
ut inter ceteros constat ex Epicteto (14), et ex eo quod
Apostoli debuerint inter cetera neophytis christianis ex gen-
tilitate fornicationem interdicere (15). Porro potuerunt ne
umquam Principes id suis legibus irritantibus praetendere,
ut fornicarii redderentur actus, qui si in legitimo fierent
coniugio liciti essent ac matrimoniales? Hoc est vere ab-
sonum pro illa aetate, et iuxta notiones seu principia,
quae tunc vigebant; si igitur principes infideles hac idea
carebant, quomodo potuerunt leges condere quibus nul-
lum nuptiale vinculum redderetur? Concludendum igitur

(14) tuente-id. cap. xL111.vel iuxta ed. Firm. Didot cap. xxxlll. n. 8. in
quem ioc. ct'. Simplicii commentar. idem constat de Socrate, apud xenophon·
tem, Memorabilium lib. 111. c.11. qui Theodotam erudiebat meretricem ad apte
viros alliciendos. ld ipsum patet ex Terentio in Adelph. Ι. 2. 21 seq. ct'. Spen-
oerum, lib. 1. p. 743. schwarzium in Dissert. De comissation. vet. Alteri. 1744.
§. 10. 11. Aibertium ad Rom. xlll. 13.

(15) Act. XV. 20. ln quem loc. cs. cornel. a Lepide. Kuinoel comment. in
lib. N. Τ. historic. Lipsiae 1827. vol. lv. ed. sec. aliosque interpretes passini
sive catholicos sive protestantes, qui omnes in eo conveniunt ideo datum ab
Apostolis hoc decretum novis ex gentilitate christianis esse, quod ethnici nullum
in fornicatione peccatum, saltem grave agnoscerent.

