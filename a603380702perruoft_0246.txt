242 un. 11. sacr. 1. nn rornsr. nectus.

adstringitur, ne alioquin culpa ipsa commodum afferat
exemptionis (65). Adeoque ex sola ipsorum haereticorum
malitia fit ut gravia oriantur incommoda, cum ex ipsis
pendeat legem servandi potestas.

Nos vero addimus , quod si quidpiam roboris haberet
eiusmodi exceptio, frustra omnino hoc decretum sancitum
a tridentino concilio et constitutum fuisset respectu haere-
ticorum omnium, qui sive sub principibus acatholicis sive
sub principibus catholicis degerent3„ frustra item respectu
coniugiorum mixtorum. De primis non est dubium, et res
patet per se, cum istorum coniugiis parochus catholicus
interesse non possit; adeoque omnia omnino ipsorum ma-
trimonia valida essent sine praesentia parochi inita ubi
publicatum est concilii decretum. Quoad matrimonia mixta
id apertum fit ex communicatione partis exemptae alteri
parti ob individuitatem contractus; adeoque et haec pa-
riter omnia valida forent. ln hac hypothesi, frustra iterum
tot per tria continentia sec-ula dubia proposita fuissent
sacris congregationibus circa valorem eiusmodi coniugio-
rum; inania, imo et falsa evaderent earumdem responsa,
ac resolutiones quibus nulla declarata sunt eiusmodi con-
nubia sive acatholicorum inter se ‚ sive mixta. Falsae item
evaderent tot rom. pontificum declarationes. Nominatim
vero supervacanea foret celeberrima Benedicti XIV. De-
claratio pro matrimoniis Hollandiae ‚ eiusque in tot provin-
cias, ut videbimus⁷ ab eius successoribus facta extensio.
Quorsum enim et Declaratio et extensio eiusmodi si omnia
haereticorum matrimonia ea de causa valida essent? Cum
vero haec omnia absona prorsus sint, sedi apostolicae in-
iuriosa ac dictu etiam impia, planum fit et hoc funda-
mentum esse eliminandum.

(65) lta in causa wormaciens. 7. lul. 1731. disserebant theologi. Cf. The-
saur. resolvat. tom. V. pag. 157.

