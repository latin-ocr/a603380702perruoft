eir. vi. ni: mun. ninam. ιΝΤ. ss vm. cum cun. Aur. 111. 255

conscientiae scrupuli insurgant, ac periculum timeatur a
renovatione consensus coram parocho catholico , sedes
apostolica consulatur, quae in casibus particularibus de-
cernet quid facto opus sit. Qua agendi ratione profecto
nihil mitius , suavius nihil ac prudentius excogitari potest.
Talis semper fuit spiritus lenitatis, quo rom. sedes infor-
mata est. Utinam eodem spiritu informarentur acatholici,
qui tanto interdum 1n eam furere odio consueverunt.

ARTICULUS IV.

Quaestio exponitur historica ubinam Tridentinum decretum de Ma·
trimoniis clandestinis publicatum fuerit, ac ubinam auctoritate
apostolica eidem derogatum.

Post solutam theoretice quaestionem iuridioam de clan-
destinis matrimoniis sive mixtis sive haereticorum , ut
practicae quaestiones singulares solvi facile possint, restat
ut historice exponamus et propriis documentis confirme-
mus, primo quidem ubinam tridentinum decretum publi-
catum suerit, vel non; ubinam deinceps benedictina De·-
claratio fuerit extensa.

Quamvis autem nulli pepercerimus diligentiae ad elen-
chum sive positivum, sive negativum conficiendum locorum
in quibus tridentinum decretum fuit publicatum, etin quibus
promulgatum non est, ac sategerimus opportunis communire
documentis, profitemur tamen hunc nostrum elenchum ,
etsi ceteris , qui hactenus exhibiti sunt, pleniorem, non-
dum tamen esse omnino completum absolutumque. De
cunctis enim orbis christiani regionibus statuere suerit in
iis necne promulgatum decretum de quo disserimus, ardua
res est, ac plane difficilis ob documentorum praesertim de-
fectum. Atque ut iam incipiamus ab illis regionibus in
quibus fuit promulgatum tridentinum decretum, initium du-
cimus ab Europa.

