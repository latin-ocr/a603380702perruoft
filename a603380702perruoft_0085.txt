,- -—- „mn—2 .

CAP. 11. DE ECCL. POTES. CONST.1MP. MATR. mn. ΛΚΤ. lv. 81

batum ac certum assumere, principes pollere potestate ori-
ginaria ac propria statuendi impedimenta matrimonialia ,
atque ecclesiam eadem hac potestate penitus esse desti—
tutam. Assumunt praeterea ecclesiam coepisse veluti clan-
culum ac furtive sensimque sine sensu eamdem potestatem
ad se trahere suamque facere, confisam principum aut
indolentia in propriis iuribus vindicandis, aut suorum iu-
rium ignoratione. Nisi enim alterutrum supponatur, locum
habere nequit tacitus eiusmodi consensus. Ex his primum
est iniuriosum principibus, perinde ac si omnes fuerint
incuriosi ignorantes aut plumbei, ita ut sub oculis suis
paterentur tanti momenti iura sibi eripi ac eludi, quin
cognoscerent aut adverterent. Alterum est summopore in-
iuriosum ecclesiae, quasi nempe ipsa calliditate ac frau-
dulentia usa suerit ad aliena iura sibi vindicanda.
Quid vero esset callida haec ac fraudulenta ecclesiae
agendi ratio, nisi pura putaque usurpatio, qualem con-
ceptis verbis eam vocaverat Launoius? Merito propterea
diximus formulam hanc penes neotericos regalistas vul-

-gatam, esse substitutionem ad mitigandum horrorem quem

prior formula animis catholicis ingerebat, re autem unum
idemque significare.

Sane quod adversarii sub hoc verborum involucro ac
tegumento veram ex parte ecclesiae alienorum iurium usur-
pationem significare intendant, patefit ex eo, quod omnes
istiusmodi scriptores originem repetant potestatis , aut exer-
citii saltem, quod ecclesia in matrimonia sibi tribuit, ab
epocha illius tenebricosi medii aevi, quando ignorantia ac
sopor universalis omnes mortales occupabat. *Nam licet
inter se non conveniant in determinando definiendoque
praecise tempore quo ecclesia ita agere coeperit, cum alii
sec. XI. alii sec. VIII. alii alio contigisse confingant; tamen
plerique consentiunt id coepisse ex quo pseudo-isidorianae
epistolae vulgatae sunt. lnter hos Nestius veritus non est

ll 6

