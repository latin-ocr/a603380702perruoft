CAP. vn. DE MATR. lNFu). CUM FIDEL. vm. ΙΝΤ. SE. Am. 1. 307

nibus probabilibus , quia reipsa argumenta non desunt,
quae saltem specie tenus alterutri placito faveant. Nos qui—
dem tuto disceptationem hanc dimittere possemus , nisi
necessitudinem quamdam haberet cum agendi ratione quam
circa eiusmodi coniugia tenet ecclesia, quae obiectum con—
stituit lucubrationis nostrae. Siquidem certum est identi-
dem ecclesiam dispensare in hisce coniunctionibus ab im—
pedimento disparitatis cultus; certum praeterea est eam
haec ipsa coniugia non benedicere3 certum denique est
ipsam diversimode omnino se gerere cum iis qui ita
coniuncti sunt ac se gerat cum infidelibus coniugatis: hos
enim quandoque solutos vinculo declarat, illos numquam.

Interim haec ipsa agendi ratio erga hos coniuges nobis
viam quodammodo sternit ad adoptandam sententiam quae
affirmat huiusmodi coniugia ex parte fideli habere sacra-
menti rationem. Scilicet rite omnibus perpensis verior no-
bis videtur sententia affirmans eo ipso , quod magis cohae-
rens sit doctrinae quam amplexi sumus de contrahentibus
sacramenti huius ministris, et practicae ecclesiae agendi
ratlonl.

Quam ut adstruamus sic incedimus : sententia illa
praeferenda videtur pro qua gravia militant rationum mo-
menta3 cui favere videtur ecclesiae praxis , quaeque nullis
solidis argumentis concutitur. Talis porro est sententia
affirmans in mixto coniugio fidelis cum infideli contrahen-
tis sacramentum haberi.

Sane, prima ratio, quae pro hac militat sententia ea
est, quae desumitur ex verbis Apostoli 1. Cor. Vll. 14.
«Sanctificatus est vir infidelis per mulierem fidelem, et
sanctificata est mulier infidelis per virum fidelem3» Qua-
tenus nempe alteruter concurrit et cooperatur ad alterius
conversionem quod quidem fieri debet verbo et exemplo,
mutua dilectione, patientia, ceterarumque virtutum exer—

citio, quae tali statui maxime conveniunt. Iam vero, etiamsi
ᾗ

