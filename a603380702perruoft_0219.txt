cir. vi. m: nii-n. ninum. mr. si: vm. cuni cim. inr. 11. ‘215

Recentissime hanc sententiam in Bavaria defendit Ada-
mus Iosephus Uhrig professor Dilingensis (24). Glande-
stina matrimonia tum protestantium tum mixta valida esse
docet ubicumque sint societates acatholicae, innixus po—
tissimum Declarationi Benedicti XIV. Super matrimoniis
Hollandiae die 4. Nov.1741.nec non litteris a Pio vll.
die 20. Iunii 1805. ad Napoleonem datis, tum etiam Brevi
Pii VIII. die 25. Martii 1830. atque instructioni quam
die 27. eiusdem mensis idem pontifex dedit ad qua-
tuor episcopos provinciae Rheni inferioris. Quum vero a
D. Knopp impugnatus fuerit, idem professor Uhrig sen-
tentiam suam confirmavit. Animadvertit porro supponi nullo
modo posse, tridentinos patres decreto suo voluisse prote·
stantium etiam coniugia irrita facere ‚ quum ea , utpote
haereticorum, a catholico parocho benedici non possent,
licet id protestantes coniuges postularent. Opinionem suam
confirmat s. sedis declarationibus atque ecclesiae praxi.
Quod attinet ad matrimonia mixta, ait tridentinam legem
per se esse validam , sed quum ea non sit innixa iuri
naturali aut divino , sed iuri tantum positivo ecclesiastico,
contendit vim suam posse amittere ex contraria diuturna
consuetudine, adeoque, ut valida haberi posse matrimo-
nia mixta inita coram ministro acatholico ubicumque mos
hic diu invaluit, uti in Hollandia atque in Germania. Iam
vero in aestu controversiae hic auctor eo usque progre-
ditur, ut contrariam sententiam , quae tamen , ut mox
videbimus, unice vera est, ut omnino absurdam vehe-
menter insectetur.

In Galliis eadem etiam sententia de validitate fautores
habuit, et quoad Gallias quidem nominatim nonnulli sunt
theologi, qui diversas epochas distinguant, 1. illam scili-
cet, quae praecessit revocationem edicti nannetensis;

(24) In responsione quam dedit doctori Knopp in quaestione de extensione
Declarationis benedictinae circa matrimonia Hollandiae vol. ι. ἰιι-4. Dilingae 1854.

