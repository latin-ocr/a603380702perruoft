312 un. 11. sscr. 1. nr. pornsr. nectes.

Tria enim potissimum sunt, quae in materia quam
versamus potissimum quaerenda videntur: scilicet quid-
nam ecclesia vel statuerit vel declaraverit, aut saltem sua
agendi ratione insinuet primo quidem relate ad solutionem
coniugiorum dum alter tantum ex infidelibus coniugibus
convertitur; deinde relate ad ratihabitationem vel solutio-
nem coniugiorum quae cum aliquo impedimento in infide-
litate contracta fuerant; denique relate ad dispensationem
ab impedimento disparitatis cultus ‚ quae fideli quandoque
conceditur ut matrimonium inire possit cum infideli.

Ad primum quod attinet haud dissolvi infidelium con-
iugium per baptismi susceptionem ratum est apud omnes
iuxta receptum illud iuris effatum: Crimina in baptismo
solvuntur non coniuqia (27), quod innititur Apostoli verbis:
(ι Si quis frater uxorem habet infidelem, et haec consentit
habitare cum illo, non dimittat illam (28). » Ex quibus
colligi facile potest habitationem fidelis coniugis cum in-
fideli post conversionem, secluso periculo, licitam esse,
prout reipsa primis ecclesiae seculis non modo licita, sed
insuper necessaria quandoque fuit, quae postea in arbitrio
fidelis conversi relicta est, nec nisi cum iudaeis in non-
nullis regionibus fuit demum prohibita (29). ¹

Posse tamen coniugium dissolvi cum alter convertitur-‚³
et coniux alter in sua permanet infidelitate, nec vult sine
iniuria Creatoris cum parte fideli cohabitare omnino cer-
tum est. Ast id non fit ex auctoritate ecclesiae , quae non
potest dissolvere, quod Deus coniunxit, neque ad id po-
testatem hanc a Deo est assecuta, sed immediate a Dei
privilegio in fidei savorem, ut exponit cum communi theo-

(27) sicin conc. meldensi celebr. an. 845. cap. 1. habeturque cap. st quis. 28.
q. 2. etiterum m cap. Numquid 28. q ι. ex 1nnooent101.ep.22.etin cap. Quanto
de divertite,- et cap. Gaudemus ex Innocentio 111

(28) 1. Gor. Vll. 12.

(29) Cf PontIum op. cit. lib. VII. c. XLVIII. ubi de hoc argumento copiooeagit.

