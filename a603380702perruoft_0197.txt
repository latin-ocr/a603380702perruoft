mr. v. nn ECGL.POT.1N cAus. nnn. Ac ιΝ spons. Aur. 11. 193

Etenim synodi pistoriensis adeoque Nuytz doctrina
circa sponsalia, non est nisi corollarium principii antea
constituti de potestate politica in matrimonium. Siqui-
dem semel posito quod Principum sit matrimonium mo-
derari , eiusdemque impedimenta dirimentia auctoritate
propria constituere, aut relaxare, causas matrimoniales
cognoscere ac iudicare, pronum erat inferre sponsalia quo-
que, utpote actum disponentem ad coniugii celebrationem,
et cum eo intime connexum a regimine politico pendere.
Porro quum principium eiusmodi salsum , erroneum, immo
vero et haereticum haberi debeat, iuxta ea quae fuse osten-
dimus , nos ex contrario principio colligimus iure optimo
veluti falsam , erroneam, ac haeretica labe infectam pro-
scriptam fuisse pseudosynodi ac Nepomuceni Nuytz do-
ctrinam.

Sed et ex intima rei natura id ipsum adstruimus» Cum
enim matrimonium christianum sit a Christo ad sacramenti
dignitatem evectum , ac re indistinctum a naturali contra-
ctu, omnino consequitur, quod si illud ex divina dispo-
sitione subiacet ecclesiae potestati, subiacere necessario
debeant eiusdem auctoritati sponsalia utpote quae ad sa-
cramentum rite suscipiendum disponunt. Ad eum nempe
modum, quo catechumenatus respectu baptismi, ac di-
spositiones praeviae ad sacramenta reliqua debent ab ec-
clesia unice dirigi, adeo ut ipsa et quidem sola possit
disponere, moderari, diiudicare , decernere quae ad eadem
valide, licite atque cum fructu suscipienda requiruntur, sic
etiam solius ecclesiae est ob intimum nexum quem cum
connubio sacramentali habent sponsalia , ea regere, de iis
disponere , leges statuere, deque. ipsorum valore ac legi-
timitate iudicium serre.

Huc accedit quod ex sponsalibus impedimenta orian-
tur sive dirimentia sive impedientia matrimonium , ut pa*
tet ex impedimento publicae honestatis, quod coniugium

ll 13

