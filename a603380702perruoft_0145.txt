cir. ιιι. nn nccn.ro‘r.1›1s1>.m mr. nura. mn. aar. ιν. 141

Levitico constituta sunt, divino iure non amplius obligare
christianos ‚ uti alias et nos animadvertimus; cum leges
caeremoniales ac iudiciales per Christum abolitae suerint.
Si proinde illis impedimentis adhuc tenerentur christiani,
ideo esset ‚ quia spectarent ad legem moralem seu ad na-
turae legem; atque hoc reipsa fuit quod autumarunt ve-
teres ita nuncupati reformatores (103) potissimum, ut hac
ratione Henrici VIII. Angliae regis coniugium cum Anna
Boylen cohonestarent. Nam huic innixi fundamento, quod
gradus omnes sive consanguinitatis sive affinitatis in Le-
vitico enumerati ad ecclesiae auctoritatem minime specta-
rent, adeoque a rom. pontifice in nullo eorum dispensari
posset, intulerunt relaxationem , seu veniam a pontifice
Henrico factam ducendi catharinam. Arthuro eius fratri
matrimonio coniunctam , licet matrimonio non consum-
mato in viduitate relictam, nullius fuisse valoris. Quum
proinde irritae fuerint nuptiae utpote impedimento irretitae
primi affinitatis gradus, qui in Levitico continetur, Henricum
iure ‚ hoc dissoluto coniugio, ad novas nuptias convolasse.

Ast tridentinum concilium hunc novatorum errorem
anathemate confixit sess. XXIV. hoc can. ΙΙΙ. « Si quis dixe-
rit, eos tantum consanguinitatis et affinitatis gradus , qui
Levitico exprimuntur , posse impedire matrimonium con-
trahendum, et dirimere contractum3 nec posse ecclesiam in
nonnullis ipsorum dispensare; anath. sit.» Igitur uti ratum
exploratumque assumit concilium non omnes recensitos in
Levitico sive consanguineitatis sive affinitatis gradus im·-
pedire aut dirimere coniugia vi legis moralis saltem presse

sumptae; alioquin minime definivisset posse ecclesiam in
nonnullis illorum dispensare (104).

(103) cuiusmodi inter ceteros fuerunt Lutherus , Bucerus , Calvinus , Chemni·
tius, aliique illius aetatis sectarii.

(104) Argumenta quibus praefati haeretici innitebantur ut evincerent omnes '

Levitici gradus 'ad legem spectare naturae expendit dissolvitque Bellanninus loc.
cit. cap. xxvll. item Kugler op. et loc. cit. aliique passim.

