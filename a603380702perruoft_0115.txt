cir. ιιι. mi acer. rorss'r. msr. m mr. uun. mn. Λιιτ. ιι. 111

membris , ac proinde actum esset de ecclesiastica hierar—
chia divinitus instituta (57). » Quibus verbis summus
pontifex intimam expressit rationem quare episcopis con-
venire nequeat ius proprium relaxandi in impedimentis ab
ecclesia statutis. ’

Quartum documentum suppeditat Pius Vll. in Brevi
27.Febr. 1809. quo de quibusdam episcopis gallis conque-
ritur, quod licet alii plures sibi concedi prorogarique fa—
cultates postulaverint ab apostolica sede , ii tamen id facere
omiserint: α Dissimulare non possumus, inquit pontifex ,
non parum nobis admirationi fuisse, quod plurium Gal-
liae antistitum litterae minime ad nos perlatae fuerint,
tanta enim facultatum necessitas , quanta premi sese ur-
gerique tot alii eiusdem imperii praesules nobis exposue-
runt, omnes certe ad novam earum concessionem im-
plorandam suadere et propemodum impellere debuisset.
Coniicimus quidem nonnullorum , qui ad nos scripserunt
litteras , aut nondum perlatas ad nos , aut fortasse etiam
fuisse deperditas; nollemus tamen (quod certe non sine
gravi suspicamur indicio) episcoporum aliquos idcirco sa-
cultatum prorogationem ab hac sancta Sede non postu-
lasse, quod perversam periculique plenam opinionem im-
biberint, posse se iure proprio in iis quoque dispensare
aut absolvere , quae generalium conciliorum sanctionibus,
summorum pontificum decretis ‚ diuturno usu per univer-
sam ecclesiam recepto, romani pontificis potestati reser—
vata sunt: at ipsi viderint , si forte (quod absit) id sibi ar-
rogaverint vel arrogent, quid egerint, quidque agant (58).»
Porro cuique perspectum est summum pontificem aperte
veluti digito indicare dispensationes connubiales , de qui-
bus in hoc Brevi potissimum agitur.

(57) Apud Roskovany op. et loc. cit. p. 357.
(⁵8) Apud Moser in collect. declarationum et decretorum rom. pontisi—

cum cirea varia dubia matrimonium concernentia. Ad calcem op. De im·
pediment. maerim. η. XVH.

